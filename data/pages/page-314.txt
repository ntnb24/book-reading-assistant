326G. Călinescu
Olimpia desfăcu pachetul de prăjituri, luă o bucată și începu
s-o mănânce încet.
Ce faci, scumpo, îți strici apetitul. Nu mergem la masă?
— N-am gătit nimic, servitoarea e dusă la mama. Mănâncă
și tu prăjituri.
— Dar ce s-a întâmplat, dragă? observă Stănică, în sfârșit,
cam iritat, dând drumul Olimpiei.
— S-a întâmplat că Titi iar a fugit de acasă. Unde, și cu
cine, știe Dumnezeu!
— Nu mă-nnebuni! exclamă Stănică, lăsându-se pe pat,
plin de toate voluptățile senzaționalului.
Și luând și el o prăjitură, începu s-o mănânce, clătinând
mereu din cap.