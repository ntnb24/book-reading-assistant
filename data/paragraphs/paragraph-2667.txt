Stănăcă luă cartea poștală și ieși cu ea să meargă în oraș.
În antreu observă că afară ploua. Lăsă cartea poștală pe măsuță
și se întoarse să ceară o umbrelă. În acest timp, Simion veni
hoțește  lângă  măsuță,  privi  scrisoarea  pe  amândouă  părțile,
apoi, vârând degetul în gură, trase lângă semnături o dungă de
salivă și iscăli gros cu un creion chimic: „Isus Cristos“. Stănică
luă mai târziu cartea poștală, o puse în buzunar și-o aruncă la
cutie fără a o mai privi.