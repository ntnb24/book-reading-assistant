—Și  eu  și  soția  mea  vă  păstrăm,  începu  el,  domnule
Pascalopol,  o  recunoștință  neștearsă  pentru  generozitatea  cu
care ne-ați ajutat atunci când am pierdut pe scumpul nostru
fiu. De aceea, mi-am zis că, oricât sunt la mijloc legături de
rudenie,  trebuie  să  răspund  și  eu  printr-un  gest  leal  și  să  vă
atrag atenția asupra unei primejdii. Mi s-a spus că vă logodiți
cu domnișoara Otilia.