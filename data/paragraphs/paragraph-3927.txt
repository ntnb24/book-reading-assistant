Stănică:  Dacă  familia  mea  nu  s-ar  fi  prăsit  atâta,  vă  spun
pe onoarea mea, azi aș fi milionar, și Olimpia ar sta numai la
Nisa. Am unchi și mătuși foarte bogate, cât păr în cap. Însă toți
au copii și nepoți, încât, până să-mi vie rândul, mai bine mă
lipsesc. Să ai noroc în viață, vorba Aurichii, asta e tot. Unul se
zbate de mic, învață, își umple plămânul de oftică, și altuia îi
pică moștenirea de-a gata.