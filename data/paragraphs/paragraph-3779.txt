Bătrânul  luă  cutia  cu  mâna  stângă.  Dreapta  nu  putea  s-o
ridice decât cu greutate, și atunci cei din odaie observară că o
ușoară  paralizie  îi  ținea  acest  braț.  Chiar  și  un  colț  al  gurii
avea mușchiulatura puțin ruptă, căzută în jos, trăgând puțin și
o pleoapă. Cu mâna tremurătoare, moș Costache căută orbește
în cutie, găsi o monedă de cinci lei, o lăsă repede din mână și
scoase o băncuță pe care o întinse.