Masa de seară decurse într-o atmosferă apăsată, fiindcă luau
parte  la  ea  trei  indivizi  necunoscuți,  cu  care  moșierul  avea
treburi  în  vederea  asigurării  de  incendiu  și  inundații  a  unor
magazii  cu  cereale,  deși  dorința  lui  vădită  era  de  a  sta  de
vorbă  în  toată  tihna  cu  Otilia.  Indivizii  întrebau  și  vorbeau
numai  în  legătură  cu  afacerile  lor.  După-masă,  Pascalopol,
scuzându-se cu o privire plină de înțeles, intră cu cei trei indivizi
în cancelarie, unde se iscă o discuție de specialitate, încordată.
—  Felix,  zise  Otilia  tânărului,  luându-l  de  braț,  hai  să