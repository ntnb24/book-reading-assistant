Felix avu impulsiunea, ca și cu prilejul prăjiturii, să declare
că nu avea nevoie de nimic, însă i se păru absurd, deoarece
neapărat trebuia să doarmă undeva. De aceea tăcu și luă parte
prin așteptare la preocuparea Otiliei. Aceasta deschise o ușă,
intră singură înăuntru, deretică ceva în pripă, fiindcă se auziră
lovituri de scaune izbite și de dulapuri închise, apoi strigă lui
Felix să intre.