Bănuiala  Aglaei  era  cea  adevărată.  Începând  să  iubească
viața, bătrânul voia să știe bine ce boală are, și fiindcă avea
impresia că doctorii aduși în casă îl mințeau, își puse în gând
să consulte el un neprevenit. În același scop întrebase pe Felix
ce doctor e mai bun și mai ieftin. Doctorul la care intră plăcu
bătrânului. Avea mina serioasă, ușor încruntată, a unui om de