— Ce e cu batista?
— Mamă, te rog s-o uzi în apă rece, s-o pun la inimă.
— Ești bolnav de inimă? întrebă speriat Simion, apropiindu-se.
— Da.
— Și eu cam sufăr de inimă, mărturisi Simion. Ce simți?
Aglae se răsti la bătrân, aducând totuși batista udă lui Stănică:
— Fugi de-acolo cu boala ta de inimă. Iar începi cu prostiile.
Dar tu, se adresă ea ipoteticului ginere, de unde până unde, că
nu te-am mai auzit?