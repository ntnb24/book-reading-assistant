— Ce este? se sperie Otilia.
— Nimic, nimic! o liniști Pascalopol.
Un noroi negru, gros părea că se rostogolește moale dinspre
zare spre trăsură, un noroi cald, care fierbe și plesnește, făcând
să se miște domol suprafața lui. Bucăți din această lavă pătă
câmpul  pe  ici,  pe  colo,  adunându-se  spre  centrul  invaziei.
Strigătele guturale sugrumate crescură în val, și noroiul începu
să se prăvale mai cu putere, zguduind pământul.