— Sunt eu, Pătru!
— Sunt pepeni? țipă grozav Pascalopol.
— Este, este!
— Oameni ai? Câți oameni ai?
— Am douăzeci! Douăzeci de bulgari!
— Să trimiți la curte o căruță de pepeni, ai înțeles?
— ‘|eles... trăiți!... răspunse ecoul.
Pascalopol dădu iar bici cailor, părăsind pe stânga roata și
reapropiindu-se  treptat  de  drumul  bătătorit  de  căruțe.  Brișca
sări deodată, lovindu-se de un mal, căzu într-o albie și se ridică
iar pe câmp. Dăduse de pârâu. Nu era decât o șerpuire de șanț
mai îngust sau mai lat, în care prezența apei era dovedită doar
de noroiul gros mai peste tot și de mici băltoace verzui. Un
miros de lintiță trăda un ochi de apă cu broaște.