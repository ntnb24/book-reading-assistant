— Aseară, Pascalopol mi-a spus că în curând ne va chema
la  moșie!  Cum  o  să  merg,  dacă  tu  nu  poți  să-l  suferi?  Oare
puțină afecțiune pentru un om trebuie numaidecât suspectată?
Ce-mi pasă ce zice lumea care mă vede cu tine la braț? Și cu
toate astea, cu tine e ceva mai grav decât cu Pascalopol, care
poate să pară tată-meu. Pascalopol e un om de mare caracter,
care a fost foarte bun cu mine... Odată îți voi spune mai multe.
Ei, acum vii la țară?