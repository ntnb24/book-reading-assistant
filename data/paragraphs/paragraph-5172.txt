Casa lui moș Costache este spionată sistematic de Stănică. Acesta
apare și dispare fără motiv, colportând diverse știri dintr-o casă în alta.
Când Giurgiuveanu are a doua criză, Stănică profită de scurta absență
a Otiliei și a lui Felix și îi fură bătrânului banii de sub saltea. Din această
cauză avarul moare. Familia îl îngroapă cu oarecare fală spre a nu fi de
„râsul lumii“.