— O, ce copil ești, zise ea cu o alintare în glas, care făcea
și mai simpatică fața ei rotundă, de porțelan, ce copil ești! Dar
nu trebuie să plângi! Poate și ea te iubește. Așa suntem noi,
femeile,  capricioase,  bizare.  Eu  o  înțeleg  foarte  bine.  S-a
plictisit de atâtea mizerii, n-a voit să-ți tulbure viitorul. Și eu
dacă aș fi în locul ei aș fi făcut la fel. Te-aș fi cruțat. Ești așa de
tânăr! De ce să vezi toate lucrurile în negru?