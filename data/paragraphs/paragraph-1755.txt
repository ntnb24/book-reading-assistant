— Felix, Felix, ești acolo?
Felix se repezi pe ușă, dregându-și hainele.
— De când te-aștept la masă! zise Otilia, auzindu-i pașii.
Când  intră  în  sufragerie,  Felix  văzu  pe  Otilia,  care  se
întorcea la scaunul său, pe care se suise ca pe o sofa turcească.
Se zgribulea de frig. Moș Costache nu era la masă. Otilia nu
mâncase,  deși  orele  erau  înaintate,  ciugulise  însă  din  unele
mâncări reci de pe masă, și acuma nu mai voia să mănânce.