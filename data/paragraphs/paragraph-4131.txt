— Să nu slăbiți din ochi nici o clipă casa de dincolo. Unul
să stea tot prin curte pe lângă gard, că doar e cald ca și vara, și
altul  să  se  ducă  din  când  în  când  pe  dincolo,  să  întrebe  pe
Costache cum îi mai este, dacă vrea ceva. Să băgați de seamă
să nu ia nimeni nimic din casă, să nu iasă nici c-un pachețel.
Să mă chemați pe mine numaidecât. Bine ar fi să-l trageți de
limbă pe Costache, dar fin, dacă a făcut sau nu testament.