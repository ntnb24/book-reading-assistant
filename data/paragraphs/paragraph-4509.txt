Aurica  plânse  singură  în  odaia  ei,  interpretând  spusele
studentului ca o dorință de a răspunde amorului ei, însă fără
obligații.  Petrecu  o  noapte  agitată,  erotică,  apoi  căzu  într-o
stare sublimă, ca aceea pe care o încearcă oamenii pregătiți
pentru  sacrificii  mari. Avea  să  primească,  în  ciuda  omenirii,
amorul lui Weissmann, fără cununie, măcar cu jurământul unei
fidelități  statornice.