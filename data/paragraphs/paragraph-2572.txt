— Vino, dragă domnișoară, vrea tânărul să-ți spună bună seara.
Georgeta  reapăru  îmbrăcată,  și  cei  doi  jucară  comedia
despărțirii  solemne.  În  vreme  ce  Felix  alerga  ca  un  nebun  pe
scări, generalul intră în salonul Georgetei și se așeză pe un scaun.
— Admirabil tânăr, zise el către Georgeta. Să nu-l strici, și
te rog să nu-l mai pui în situații de astea penibile, reținându-l
la orele când pot veni eu. Bietul băiat!