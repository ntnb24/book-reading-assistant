— N-am decât asta acum, dar trebuie să mănânci.
Spre a se încredința de supunerea tânărului, Otilia se așeză
pe canapea foarte aproape de el și-i întinse cu mâna, ca unui
copil,  una  din  prăjituri.  Felix  o  luă  intimidat  și  începu  s-o
mănânce  încet,  sub  ochii  Otiliei,  care  aștepta.  Într-adevăr,  îi
era foame. Otilia nu slăbi vigilența până ce nu sfârși prăjitura,
apoi i-o întinse și pe cealaltă.