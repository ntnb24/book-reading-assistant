Renunțându-se  la  orice  explicație,  cei  de  față  se  purtară
unii cu alții ca și când s-ar fi cunoscut. Felix nu-și putea închipui
ce-l determinase pe Stănică să-i aducă în casă astfel de inși.
Nu era probabil nici o explicație, afară de acea obișnuită, că
Stănică era nevindecabil în a se amesteca în toate și  a provoca
cele mai absurde situații, ca să stea de vorbă cu toată lumea și
să  afle  toate.