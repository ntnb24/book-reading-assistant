— Mai bine nu mă mai întreba, răspunse Stănică.
Apoi  izbucni  în  culmea  indignării.  Un  proces  limpede,
luminos, în care și un copil ar ști cui să dea dreptate, și totuși
am să-l pierd. Îl pierd fiindcă așa e lumea și fiindcă n-am sfinți.
Talentul, documentarea n-ajung. Trebuie să intimidezi tribuna-
lul, să-i arăți puterea politică! Domnule, vorbi Stănică lui Felix,
te  felicit  c-ai  făcut  medicina.  Aici  tai,  dai  rețete,  n-ai  nevoie
de nimeni.