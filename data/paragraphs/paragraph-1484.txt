Titi  stătu  la  îndoială.  Se  vedea  că  ancheta  îl  supără,  că
Ana nu era pentru el o șantajoare, că, în sfârșit, dorise atât de
mult  să  cunoască  femeia,  încât  cinstea  îl  îndemna  să  nu
numească inducere în eroare ceea ce-l făcea fericit. De altfel,
nici nu prea înțelegea unde voia să ajungă Stănică, deoarece
el ținea pur și simplu să îndeplinească dorința Anei de a vesti
pe mamă-sa că e căsătorit.