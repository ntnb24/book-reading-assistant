Stănică  trecu  în  curtea  Aglaei  și  intră  în  sufragerie,  unde
toți se aflau la masă, chiar și Simion. La o parte, pe un scaun,
ședea și Felix (acesta fusese prilejul pe care-l folosise Stănică),
venit  din  însărcinarea  lui  Costache  să  ia  știri  despre  Simion.
De  câteva  zile,  Simion  se  transfigurase,  devenise  optimist  și
chiar exaltat. Printr-un raționament simplu, ajunsese la încheie-
rea că toate bolile sunt o sărăcie de substanțe a organismului și
că  deci  mijlocul  cel  mai  simplu  de  a  se  vindeca  era  să  se
supraalimenteze. Îl aprobase chiar Aglae: