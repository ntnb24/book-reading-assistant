Felix  trânti  ușa  și  se  urcă  repede  la  el  în  odaie.  Stănică
stătu puțin pe gânduri în fața ușii, ezită, apoi o luă în vârful
picioarelor, deschise binișor ușa gotică și intră prin față la moș
Costache. Felix îl zărise însă de pe fereastra geamlâcului. Își
luă atunci pălăria și, dându-se jos tiptil, ieși pe poartă și plecă
în oraș. Era enervat și descurajat peste măsură, și toate vechile
planuri de fugă îl năvăliră. Cursurile îl distrară puțin, și când se
întoarse  acasă,  primi  cu  recunoștință  acest  sfat,  șoptit,  al  lui
moș Costache: