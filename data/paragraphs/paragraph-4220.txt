— De ce n-am? izbucni Stănică. N-am poftă de mâncare,
fiindcă  n-am  poftă  de  viață!  La  ce  să  trăiesc,  pentru  cine  să
trăiesc? Rostul omului e să aibă o familie, să aibă copii în care
să retrăiești, care să-ți ducă mai departe numele. Dumnezeu
mă  pedepsește,  mă  osândește  la  sterilitate  sau  poate  îmi
deschide ochii și-mi zice: „Stănică, fii brav, nu te lăsa răpus de
sentimentalisme, gândește matur.“ O să mă gândesc până am
s-o fac într-un fel.