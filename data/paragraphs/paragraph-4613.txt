Lili fusese așa de tulburată de întâlnirea cu Felix, încât întreba
mereu de el. Dintr-o familie în care instinctul matrimonial lucra
prin crize, fără amestecul culturii sentimentale, ea nu-și putea
acoperi  deloc  dorința  și  întreba  des  pe  tată-său  de  rosturile
tânărului.  Tatăl  întreba  pe  Stănică.  Acesta,  foarte  mândru  de
calitatea lui de mijlocitor, din care nădăjduia să tragă un profit,
născoci un truc romantic. Luă pe Otilia la o parte și-i ținu această
cuvântare: