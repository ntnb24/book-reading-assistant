— Vino-ncoace, șopti bătrânul.
Pascalopol  se  apropie  de  canapeaua  pe  care  fusese
aruncată o saltea. Bătrânul apucă un colț al saltelei dinspre
perete  și-l  rugă  din  ochi  pe  moșier  să  tragă  și  el.  Moșierul
trase, răsturnând puțin pe moș Costache, care nu voia să se
dea jos de pe canapea cu îndărătnicia unei cloști, și descoperi
un  pachet  de  jurnal  legat  cu  sfori,  îl  trase  afară  și-l  dădu
bătrânului. Acesta îl desfăcu mulțumit, umplându-și plapuma
cu  sfori  de  cârpe  și  cu  jurnale,  și  scoase  trei  pachete  de
bancnote, legate și ele cu sfori: