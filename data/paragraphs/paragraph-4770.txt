— Du-te fără nici o grijă.
Otilia își lua mantila pe ea și plecă, urmărită din ochi de
Stănică. Acesta privi, crăpând puțin ușa, în curte, se încredință
că nu mișcă nimeni, și apoi intră în odaia lui moș Costache.
Bătrânul îl supraveghea dușmănește cu privirea. Stănică merse
la  ușa  dinspre  salon,  o  crăpă  puțin  și  o  închise  la  loc.  Mai
merse  la  geam,  privi  în  curte,  se-ntoarse  spre  masă,  luă  un
scaun  și-l  așeză  lângă  canapeaua  bătrânului  și  stătu  pe  el.
Bătrânul îl contempla îngrijorat.