—  Șezi  pe  el,  să  vezi!  Uite,  aici  îți  pui  rufele,  ici  hainele,
ghetele să le pui aici, în cutie. Ai masă să scrii pe ea cât poftești.
Odaia  era  asemănătoare  cu  aceea  a  Otiliei,  dar  în  locul
tapetului era o zugrăveală verzuie. Și aci o mică fereastră dădea
în  curtea  vecină.  Marina  urmă  călăuzirile  ei,  dând  lămuriri
dintre cele mai indecente. Când Felix o privi mai bine în față,
văzu că n-avea decât un ochi valid. Celălalt îi era atacat violent
de albeață și era pe jumătate închis de pleoapă.