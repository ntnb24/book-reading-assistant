Otilia  rugă  atât  pe  moș  Costache  cât  și  pe  Pascalopol  să
nu-și mai facă planuri în privința ei, pentru că ea, zicea, nu
dorește nimic altceva decât să știe pe „papa“ sănătos, și fiindcă
era „decisă„ să moară tânără, înainte de a se ivi dezamăgirile
în  viață.  Ea  era,  dimpotrivă,  de  părere  ca  „papa“  să  fie  mai
îngăduitor  față  de  Aglae,  căci  îi  era,  în  definitiv,  soră.  Veni
vorba  despre  Simion,  și  moș  Costache  deveni,  amintindu-și
chestiunea,  așa  de  indignat,  încât  nu  fu  capabil  să  exprime
nici o idee. Pascalopol dezvoltă această teorie: