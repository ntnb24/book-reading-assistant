— Titi, se irită chiar Aglae, mă agasezi!
Titi  nu  merse,  tăcând  însă  cu  perversitate  voită  sau  invo-
luntară până în preajma momentului de plecare, așa încât  toți
se îmbrăcară, crezând că i-a trecut rezistența. După-masă, Titi
dispăru. Ceilalți își închipuiră că se-mbracă. Ieșiseră pe ușă să-l
aștepte, dar Titi nu se vedea nicăieri. Aglae intră în odaia lui
și-l găsi în pat, în plapumă.