— Te cred.
— Te întreb foarte serios, profund: mă iubești?
— Da!
— Atunci pentru ce te porți în chipul acesta ciudat, de ce
ai mereu aerul că vrei să te scapi de mine? |i-aș fi mult mai
recunoscător dacă mi-ai spune sincer că nu mă iubești.
— Nu pot să-ți spun, fiindcă, într-adevăr, te iubesc.
— Atunci... atunci, vrei să ne căsătorim?
— Mai târziu... da.
Felix luă pe Otilia în brațe și o năpădi cu sărutări, o învârti
prin odaie, o puse la loc, o bombardă din nou cu sărutări, în
vreme ce fata își apăra obrajii cu amândouă palmele.