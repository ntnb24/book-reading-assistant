— Depinde de cum vedeți chestiunea. E foarte serios. Otilia
e tânără, neexperimentată, azi se întâlnește c-un tânăr, mâine
cu altul, o fată greșește ușor. În casa lor stă un student de vârsta
ei, pentru care se pare că are înclinațiuni... Cumnata mea Aurica
a  văzut  lucruri  decisive,  dar,  ca  domnișoară,  s-a  sfiit  să  vă
comunice, de aceea am luat eu hotărârea să vă scutesc de o
decepție. Înțelegeți, un om mai în vârstă, chiar bogat, nu poate
lupta cu temperamentul aprins, poate prea aprins, al unei fete
de nouăsprezece ani.